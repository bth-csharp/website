---
title: "Inställningar i VS Code med EditorConfig" 
description: Konfigurationsfilen .editorconfig gör inställningar per programmeringsspråk i din texteditor.
author: mos
revision:
    "2025-06-25": "(A, mos) Första utkastet."
    "2025-10-21": "(B, grm) Uppdaterad för C#."
sidebar:
    order: 0010
---

import Figure from '@components/CustomFigure.astro';
import YouTube from '@components/YouTube.astro';


## Om EditorConfig

EditorConfig är en konfigurationsmöjlighet för din texteditor där du kan göra inställningar per programmeringsspråk så att texteditorn tar hänsyn till filens ändelse för att visa koden på olika sätt i din texteditor. Texteditorn VS Code har stöd för EditorConfig. Du kan läsa mer om [EditorConfig på deras webbplats](https://editorconfig.org/).

Du har fått med `.editorconfig` från template repot `csharp-abcd25` som passar denna kursen.

### Öppna VS Code  från nuvarande katalog

Du har din terminal öppen och du står i ditt kursrepo. Börja med att öppna VS Code från roten av ditt kursrepo, det är punkten som anger vilken katalog som används och punkten refererar till nuvarande katalog.

```console title="Öppna VS Code från den katalog du står i."
code .
```

### Öppna filen .editorconfig

Öppna nu filen `editorconfig` i VS Code och titta snabbt igenom reglerna för C#.

Din ".editorconfig" innehåller regler för att hjälpa till med en standardiserad kodstil, så att alla får samma formateringsregler och stilförslag. Här är en sammanställning av den:

* Indentering och format
  * Använder mellanslag (inte tabbar)
  * Indenterar med 4 steg
  * Avslutar filer med en tom rad
  * Tar bort onödiga mellanslag
* Namnrymder; föreslår att använda file-scoped namespaces (kortare och modern syntax)
* var-användning; föreslår att inte använda var, så att typen alltid syns tydligt
* Kodblock; föreslår att inte använda kortformer som => i metoder och egenskaper – för att göra koden mer läsbar
* this.-användning; föreslår att använda this. framför fält, egenskaper och events – för att visa att de tillhör klassen
* Åtkomstmodifierare; föreslår att alltid skriva ut public, private, etc. – för att tydliggöra synlighet
* Null-hantering; föreslår att använda moderna C#-sätt som ?? och ?. för att hantera null-värden
* Tuples och anonyma typer; föreslår att använda automatiska namn när det är möjligt, till exempel "new &#123; name, age &#125;" istället för "new &#123; Name = name, Age = age &#125;"

Om du ändrar i din .editorconfig behöver du starta nu om VS Code för att aktivera inställningarna. Du kan antingen stänga fönstret och öppna det igen via terminalen, eller så trycker du `ctrl shift p` (på Mac är det `cmd shift p`) och letar fram "Reload Window" och trycker enter.

Nu är EditorConfig aktivt i ditt kursrepo. Men glöm inte att du alltid måste öppna VS Code från kursrepots översta katalog, den så kallade roten av kursrepot.
